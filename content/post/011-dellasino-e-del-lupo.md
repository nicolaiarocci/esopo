+++
date = "2017-04-29T15:51:32+02:00"
title = "Dell'Asino, e del Lupo"

+++
Si affliggeva un Asino per uno stecco ch'aveva in un piede, e vedendo il Lupo
disse: Lupo, io muojo di dolore, e sarò mangiato da' corvi, or una grazia ti
domando: levami questo stecco dal piede, acciocchè almeno io muoja senza
dolore. Ed il Lupo con i denti dinanzi piano morsicando gli levò lo stecco del
piede: l'Asino scordatosi del dolore gli diede co' piedi ferrati nel muso,
e gli ruppe la fronte, i denti, e il naso, e fuggì. Il Lupo fra se stesso
disse: meritamente questo mi è accaduto, perchè avendo imparato esser macellaro
degli animali, adesso voleva esser lor chirurgo.

### Sentenza della favola
Questa favola significa, che quelli, che lasciano i loro consueti esercizj,
e vogliono far quello che non sanno, sono dileggiati, e spesse volte vengono
a pericolo.

<sub><sub>n. 011, p. 107<sub><sub>

