+++
date = "2018-11-24T08:37:55+02:00"
title = "Di un Ubbriaco, e la sua donna"
+++
Una donna avendo un marito ubbriaco, e volendolo guarire da quella
ubbriachezza, fece questo: trovandolo un giorno ubbriaco lo portò in una
sepoltura come morto. Quando pensò, che fosse svegliato, andò, e battè
all'uscio del sepolcro, ed egli disse. Chi sei tu, che batti alla porta? e la
moglie rispose: Io porto da mangiare a' morti. Egli rispose: non mi portar da
mangiare, ma da bere, tu mi dai mala nuova quando tu mi porti da mangiare e non
da bere. Quella piangendo, disse: O sfortunata me ch'io non t'ho giovato niente
con l'astuzia, perchè non solo non ti sei emendato, ma sei diventato peggiore.

### Sentenza della favola
Questa favola c'insegna, che non bisogna perseverare nel male, perchè la
consuetudine piega assai l'uomo al mal fare, benchè non vogli.

<sub><sub>n. 055, p. 129<sub><sub>
