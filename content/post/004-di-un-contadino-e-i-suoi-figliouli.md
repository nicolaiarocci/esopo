+++
date = "2017-03-11T07:54:27+01:00"
title = "Di un Contandino, e i suoi figliuoli"
+++
Vedendo un Contadino tutto il giorno i figliuoli combattere insieme, nè potendo
fare pace fra loro, comandò, che gli fosse portato un fascio di verghe, stando
però i suoi figliuoli presenti le quali verghe, quando furono portate, legò
tutte insieme, e comandò, che ciascuno di loro pigliasse quel fascio, e rompesse
quelle così legate. Nè potendolo niun di loro rompere, sciogliendo egli il
fascio, diede a ciascun di loro una verga, che la rompessero, e quelli subito
la ruppero. Ed allora il Padre disse: Così voi, miei figliuoli, se starete in
pace, sarete inespugnabili, e invitti a' vostri nimici, se non la vostra
alterazione, e sedizione vi darà preda a quelli.

### Sentenza della favola
Questa favola significa, che le cose umane, come dice Salustio, ugualmente per
la concordia crescono, e per la discordia rovinano.

<sub><sub>n. 004, p. 103<sub><sub>

