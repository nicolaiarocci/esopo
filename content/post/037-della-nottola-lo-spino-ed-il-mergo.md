+++
date = "2017-12-23T09:51:56+01:00"
title = "Della Nottola, lo Spino, ed il Mergo"
+++
La Nottola, lo Spino, ed il Mergo di compagnia deliberarono fare una mercanzia.
La Nottola tolse in prestito argento, lo Spino prese molte vesti, e il Mergo
pigliò monete e navigarono. Venne una sì gran tempesta nel Mare, che la Nave si
sommerse, e tutte le mercanzie si perderono, e loro scamparono. Quindi avviene
che sempre il Mergo è appresso al Lido del Mare per vedere se trovasse alcuna
sua moneta, la Nottola per avere paura de' suoi creditori mai non si vede di
giorno; e lo Spino sempre s'attacca a qualche vesta per vedere se conosce le
sue.

### Sentenza della favola
La favola ci avvisa a non ricadere in quelle cose, alle quali abbiamo atteso.

<sub><sub>n. 037, p. 121<sub><sub>
