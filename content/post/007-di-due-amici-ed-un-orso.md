+++
date = "2017-04-02T09:51:06+02:00"
title = "Di due Amici, ed un Orso"

+++

Due amici andando insieme, per viaggio incontraronsi in un Orso, ed uno di
quelli sbigottito montò sopra un Albero, e l'altro non vedendosi pari
a combattere con l'Orso, cascando in terra finse esser morto. Venuto l'Orso
odorava l'orecchie, e 'l naso di quel che giaceva in terra, e quello teneva il
fiato per respirare, e pensando, ch'ei fosse morto andò via, perchè dicono, che
l'Orso non tocca mai corpi morti. L'altro ch'era nascosto tra le frondi
dell'albero, venendo a basso, dimandò all'amico, che cosa aveagli detto l'Orso
nell'orecchie? Rispose egli. Mi ha ammonito, che questo tempo in poi, mai più
faccia viaggio con gli amici come sei tu.

### Sentenza della favola
Da questa favola siamo ammuniti, che fuggiamo quegli amici, che ne' pericoli
fuggono per non darci ajuto.

<sub><sub>n. 007, p. 105<sub><sub>

