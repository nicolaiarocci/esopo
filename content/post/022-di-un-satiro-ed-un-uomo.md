+++
date = "2017-07-22T09:40:57+02:00"
title = "Di un Satiro, ed un Uomo"

+++
Aveva fatto amicizia un Uomo con un Satiro, e stando a mangiare insieme l'Uomo
aveva freddo, ponendosi l'Uomo le mani alla bocca, col fiato le riscaldava. La
qual cosa vedendo il Satiro, domandò perchè facesse questo; Ed egli rispose: Io
le mani riscaldo col fiato. In fra poco fu portato cibo caldo da mangiare,
e l'uomo di nuovo pose il cibo appresso la bocca per raffreddarlo, ed il Satiro
domandò perchè facesse questo; ed esso rispose: Acciocchè col fiato io
raffreddi il cibo. Allora il Satiro disse: Ed io non voglio amicizia teco,
perchè ad una medesima bocca tu mandi il caldo, e il freddo: Vatti con Dio.

### Sentenza della favola
Per questa favola noi siamo avvisati, che fuggir dobbiamo l'amicizia di
quegl'uomini, la cui vita è doppia, ed il parlare dubbioso.

<sub><sub>n. 022, p. 113<sub><sub>

