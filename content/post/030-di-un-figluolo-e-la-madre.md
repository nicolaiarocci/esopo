+++
date = "2017-10-14T07:57:08+02:00"
title = "Di un Figliuolo e la Madre"
+++
Un fanciullo rubò nella scuola ad un suo compagno una carta d'alfabeto,
e portolla a sua Madre; di che non castigandolo ella, esso ogni giorno rubava
più, e sempre fece maggiori furti, ed al'ultimo dalla Corte trovato in furto fu
menato alle forche. La Madre il seguitava piangendo: egli pregò gli sbirri, che
di grazie lo lasciassero parlare all'orecchio della Madre: Dandogli essi
licenza mordè della Madre sua l'orecchio, e glielo troncò. Essendo da tutti
ripreso, che non solo era ladro, ma ancora crudele verso la Madre, rispose:
Questa è stata causa, che io sia morto, perchè se mi avesse castigato quando la
prima volta rubai la cartella dell'alfabeto, io non sarei andato più avanti
e non sarei condotto alle forche, ma essa mi ricevè con un bacio.

### Sentenza della favola
Questa favola insegna, che quelli, che nel principio del far male non sono
castigati, fanno sempre maggior male.

<sub><sub>n. 030, p. 117<sub><sub>
